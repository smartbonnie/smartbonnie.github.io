---
layout: single
title:  "Een Ontmoeting met Impact"
date:   2025-07-14
toc: false
categories: reflectie
header:
  image: /img/organisaties/ice.png
---

Zojuist heb ik mijn eerste ontmoeting gehad met iemand die echt geraakt is door wat er in Amerika gebeurt met ICE. Ik ontmoette die persoon in een spel. En ik vertel er niet meer over om haar te beschermen.

Ze maakte zich zorgen over een auto die door haar buurt heen reed. En we kwamen eerst op het idee gewoon 911 te bellen. En te zien of de politie daar wat aan kan doen.

Toen ze zei dat die niks doen omdat je eerst een aangifte moet doen op het bureau, dacht ik grappig te zijn en stelde voor:

*"Dan bel je ICE toch en zegt dat er illegalen rondlopen?"*

Toen kwam het los en bleek dat zij familie had die door ICE waren opgepakt en gedeporteerd, ondanks dat het geen criminelen waren.

Ik heb natuurlijk mijn excuses aangeboden en ik heb later nog even priv√© met haar gesproken. Het is dus inmiddels gewoon zo dat je tegenwoordig op moet passen wat je tegen wie zegt. Want voordat je het weet, heb je een echt slachtoffer tegenover je zitten.

Ik ben geschrokken. Alsof je tegen Anne Frank een grapje over de Gestapo maakt. En ik mag wel zeggen dat het nog steeds diepe indruk op me maakt.

Het is gewoon voor ons zover weg. Ver van mijn bed. Je merkt dus op het internet dat het eigenlijk heel dichtbij is. En wat erger is, is dat het steeds dichterbij komt.

Als je op mijn website kijkt onder organisaties zul je drie bijdragen zien over de Heritage Foundation. Daar kun je dus ook lezen hoe ze van plan zijn om hun aanpak ook naar Europa te exporteren.

Naast dat we de slachtoffers moeten ondersteunen, moeten we ons ervan bewust zijn dat het ook hier weer kan gebeuren. We hebben een geschiedenis die ons eigenlijk sterker zou moeten maken, tegenover deze dreiging. Maar geld is macht. En dat is waar we op moeten passen.
